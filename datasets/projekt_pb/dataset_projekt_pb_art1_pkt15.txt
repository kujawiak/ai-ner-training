15)	po art. 51 dodaje się art. 51a w brzmieniu:
„Art. 51a. 1. W przypadku stwierdzenia, że roboty budowlane są prowadzone w sposób, o którym mowa w art. 50 ust. 1 pkt 4, organ nadzoru budowlanego może pouczyć inwestora o konieczności doprowadzenia robót budowlanych do stanu zgodnego z ustaleniami i warunkami określonymi w decyzji o pozwoleniu na budowę, projekcie zagospodarowania działki lub terenu, projekcie architektoniczno budowlanym lub w przepisach.
2. Organ nadzoru budowlanego potwierdza pouczenie wpisem w protokole kontroli 
i wpisem w dzienniku budowy.
3. Organ nadzoru budowlanego:
1)	po upływie 60 dni od dnia pouczenia albo
2)	przed upływem 60 dni od dnia pouczenia, jeżeli wystąpi o to inwestor
– sprawdza, czy roboty budowlane zostały doprowadzone do stanu zgodnego z ustaleniami i warunkami określonymi w decyzji o pozwoleniu na budowę, projekcie zagospodarowania działki lub terenu, projekcie architektoniczno budowlanym lub w przepisach.
4. W przypadku gdy roboty budowlane nie zostały doprowadzone do stanu zgodnego z ustaleniami i warunkami określonymi w decyzji o pozwoleniu na budowę, projekcie zagospodarowania działki lub terenu, projekcie architektoniczno budowlanym lub w przepisach, organ nadzoru budowlanego prowadzi postępowanie na podstawie art. 50–51.”;
