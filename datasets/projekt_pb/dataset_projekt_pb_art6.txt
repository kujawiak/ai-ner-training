Art. 6. 1. Do zamierzenia budowlanego, dla którego przed dniem wejścia w życie niniejszej ustawy:
1)	został złożony wniosek o pozwolenie na budowę, wniosek o wydanie odrębnej decyzji o zatwierdzeniu projektu zagospodarowania działki lub terenu oraz projektu architektoniczno-budowlanego albo wniosek o zmianę pozwolenia na budowę,
2)	zostało dokonane zgłoszenie budowy lub wykonywania innych robót budowlanych w przypadku, gdy nie jest wymagane uzyskanie decyzji o pozwoleniu na budowę
– stosuje się przepisy ustawy zmienianej w art. 1 w brzmieniu nadanym niniejsza ustawą.
2. Do spraw, o których mowa w art. 50 ust. 6 i art. 86 ust. 1 ustawy zmienianej w art. 1, wszczętych i niezakończonych przed dniem wejścia w życie niniejszej ustawy, stosuje się przepisy ustawy zmienianej w art. 1 w brzmieniu nadanym niniejszą ustawą.
3. Wojewoda Pomorski oraz Pomorski Wojewódzki Inspektor Nadzoru Budowlanego, którzy po wejściu w życie niniejszej ustawy utracą właściwość w sprawach, o których mowa w art. 82 ust. 3 pkt 1 ustawy zmienianej w art. 1, w odniesieniu do morskich wód wewnętrznych, morskich portów i przystani oraz pasa technicznego na obszarze województwa warmińsko-mazurskiego, niezwłocznie przekażą sprawy wszczęte i niezakończone odpowiednio Wojewodzie Warmińsko-Mazurskiemu oraz Warmińsko-Mazurskiemu Wojewódzkiemu Inspektorowi Nadzoru Budowlanego.
