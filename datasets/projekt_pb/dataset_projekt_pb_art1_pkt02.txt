2)	w art. 9:
a)	w ust. 3 w zdaniu drugim pkt 3 otrzymuje brzmienie:
„3)	propozycje rozwiązań zamiennych – jeżeli istnieją możliwości techniczne;”,
b)	dodaje się ust. 7 i 8 w brzmieniu:
„7. W przypadku przebudowy lub zmiany sposobu użytkowania istniejących obiektów budowlanych rozwiązania zamienne w stosunku do wymagań w zakresie ochrony:
1)	higieniczno-sanitarnej – stosuje się na podstawie zgody państwowego wojewódzkiego inspektora sanitarnego,
2)	środowiska – stosuje się na podstawie pozytywnej opinii wojewódzkiego inspektora ochrony środowiska,
3)	bezpieczeństwa i higieny pracy – stosuje się na podstawie zgody właściwego państwowego wojewódzkiego inspektora sanitarnego, wydanej w porozumieniu z właściwym okręgowym inspektorem pracy
– bez wymogu uzyskiwania zgody na odstępstwo, o której mowa w ust. 2.
8. Rozwiązania zamienne, o których mowa w ust. 7, nie mogą powodować zagrożenia życia ludzi lub bezpieczeństwa mienia, a w stosunku do obiektów użyteczności publicznej i mieszkaniowego budownictwa wielorodzinnego – ograniczenia dostępności dla potrzeb osób ze szczególnymi potrzebami, o których mowa w ustawie z dnia 19 lipca 2019 r. o zapewnianiu dostępności osobom ze szczególnymi potrzebami, oraz nie mogą powodować pogorszenia warunków zdrowotno-sanitarnych i użytkowych, a także stanu środowiska, po spełnieniu określonych warunków zamiennych.”;
