16) w art. 42 w ust. 1 w pkt 2 po lit. c dodaje się lit. ca w brzmieniu: 
"ca) rozbiórki objętej decyzją o pozwoleniu na rozbiórkę,"
17) w art. 45a:
a) ust. 3 otrzymuje brzmienie: 
"3. Przepisów ust. 1 pkt 2 nie stosuje się do:
1) budowy, dla której nie ma obowiązku ustanowienia kierownika budowy;
2) obiektów służących obronności i bezpieczeństwu państwa."
b) po ust. 3 dodaje się ust. 3a w brzmieniu: 
"3a. Przepisu ust. 1 pkt 3 nie stosuje się do:
1) budowy, dla której nie ma obowiązku ustanowienia kierownika budowy;
2) obiektów służących obronności i bezpieczeństwu państwa;
3) obiektów liniowych."
c) dodaje się ust. 5-7 w brzmieniu: 
"5. Wniosek o wydanie decyzji o wyłączeniu stosowania przepisów ust. 1 składa się w:
1) postaci papierowej albo
2) formie dokumentu elektronicznego za pośrednictwem adresu elektronicznego, o którym mowa w ust. 7.
6. Minister właściwy do spraw budownictwa, planowania i zagospodarowania przestrzennego oraz mieszkalnictwa określi, w drodze rozporządzenia, wzór formularza wniosku o wydanie decyzji o wyłączeniu stosowania przepisów ust. 1, w tym w formie dokumentu elektronicznego w rozumieniu ustawy z dnia 17 lutego 2005 r. o informatyzacji działalności podmiotów realizujących zadania publiczne, mając na względzie konieczność zapewnienia przejrzystości danych zamieszczanych przy jego wypełnianiu.
7. Formularz wniosku, o którym mowa w ust. 5, w formie dokumentu elektronicznego Główny Inspektor Nadzoru Budowlanego udostępnia pod adresem elektronicznym określonym w Biuletynie Informacji Publicznej na stronie podmiotowej obsługującego go urzędu."