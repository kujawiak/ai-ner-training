15)	w art. 102a:
a)	uchyla się ust. 3,
b)	ust. 4 otrzymuje brzmienie:
„4. W przypadku kierowania pojazdem silnikowym przed upływem okresu 3 miesięcy, o którym mowa w ust. 1 lub 2, prawa jazdy nie wydaje się. Przepis art. 104 stosuje się odpowiednio.”;
16)	w art. 103 w ust. 1:
a)	pkt 3 otrzymuje brzmienie:
„3)	przekroczenia przez kierującego pojazdem w okresie 1 roku od dnia wydania po raz pierwszy prawa jazdy liczby 20 punktów za naruszenie przepisów ruchu drogowego lub stwierdzenia, że w okresie próbnym popełnił on przestępstwo przeciwko bezpieczeństwu w komunikacji lub trzy wykroczenia określone w art. 86 § 1, 1a lub 2, art. 86b § 1, art. 87 § 1, art. 92a § 2, art. 92b, art. 97a lub art. 98 ustawy z dnia 20 maja 1971 r. - Kodeks wykroczeń lub stwierdzenia kierowania pojazdem niezgodnie z art. 8a ust. 1 albo wymaganiami określonymi dla kierującego znajdującego się w okresie próbnym;”,
b)	pkt 5 otrzymuje brzmienie: 
„5)	kierowania pojazdem silnikowym w przypadkach, o których mowa w art. 102 ust. 1d;”;
17)	w art. 103a po ust. 1 dodaje się ust. 1a w brzmieniu:
„1a. Starosta z urzędu unieważnia wpis kodu 95 w prawie jazdy po uzyskaniu informacji o cofnięciu świadectwa kwalifikacji zawodowej, na podstawie którego ten wpis został dokonany, i informuje posiadacza prawa jazdy o unieważnieniu wpisu. Informacja zawiera w szczególności datę unieważnienia wpisu kodu 95.”;
18)	w art. 104a w ust. 1 pkt 2 otrzymuje brzmienie:
        „2) starosta wydał decyzję administracyjną o zatrzymaniu dokumentu stwierdzającego posiadanie uprawnienia do kierowania pojazdami na podstawie art. 102 ust. 1 pkt 2-5 i 7 niniejszej ustawy oraz art. 7 ust. 1 pkt 5 ustawy z dnia 20 marca 2015 r. o zmianie ustawy - Kodeks karny oraz niektórych innych ustaw (Dz.U. poz. 541, z późn. zm. )) lub art. 5 ust. 5 ustawy z dnia 7 września 2007 r. o pomocy osobom uprawnionym do alimentów (Dz.U. z 2023 r. poz. 1993 oraz z 2024 r. poz. 1615 i 1827).”;
