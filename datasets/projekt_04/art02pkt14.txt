14)	w art. 102:
a)	w ust. 1:
-	w pkt 2 lit. a i b otrzymują brzmienie:
„a)	kursu dokształcającego w zakresie bezpieczeństwa ruchu drogowego, o którym mowa w art. 91 pkt 1,
b)	praktycznego szkolenia w zakresie zagrożeń w ruchu drogowym, o którym mowa w art. 91 pkt 1,”,
-	po pkt 2 dodaje się pkt 2a w brzmieniu:
„2a) osoba posiadająca prawo jazdy, o którym mowa w art. 8a ust. 1, kierowała pojazdem z naruszeniem obowiązku, o którym mowa w art. 8a ust. 1 pkt 2 i ust. 2;”,
-	pkt 4 otrzymuje brzmienie:
„4)	kierujący pojazdem przekroczył dopuszczalną prędkość o więcej niż 50 km/h na obszarze zabudowanym lub na drodze jednojezdniowej dwukierunkowej poza obszarem zabudowanym;”,
-	uchyla się pkt 6;”,
b)	uchyla się ust. 1ca,
c)	ust. 1d otrzymuje brzmienie:
„1d. Jeżeli osoba kierowała pojazdem silnikowym pomimo wydania decyzji administracyjnej o zatrzymaniu jej prawa jazdy na podstawie ust. 1 pkt 4, 5 lub 7 lub decyzja, o której mowa w ust. 1c, nie została jeszcze wydana albo pomimo zatrzymania prawa jazdy na podstawie art. 135 ust. 1 pkt 2 lub 2a albo art. 135a ust. 1 pkt 2 lub 2a ustawy z dnia 20  czerwca 1997 r. - Prawo o ruchu drogowym, starosta wydaje decyzję administracyjną o cofnięciu uprawnień do kierowania pojazdami na okres 5 lat od dnia stwierdzenia tego zdarzenia.”,
d) ust. 3 otrzymuje brzmienie:
„3. Jeżeli sprawa o naruszenie, o którym mowa w ust. 1 pkt 4, 5 lub 7, została skierowana do rozpoznania przez sąd lub organ orzekający o sprawie w postępowaniu dyscyplinarnym i nie zakończyła się prawomocnym rozstrzygnięciem w okresie 3 miesięcy od dnia zatrzymania dokumentu, podlega on zwrotowi.”; 
