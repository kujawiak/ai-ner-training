Art. 4. W ustawie z dnia 2 grudnia 2021 r. o zmianie ustawy – Prawo o ruchu drogowym oraz niektórych innych ustaw (Dz. U. z 2021 r. poz. 2328, z 2022 r. poz. 1002 i1715 oraz z 2023 r. poz. 1123, 1234 i 1723) wprowadza się następujące zmiany:
1)	w art. 17: 
a)	ust. 6a otrzymuje brzmienie:
„6a. Osoba wpisana do ewidencji, o której mowa w ust. 1, nie częściej niż raz na 6 miesięcy może na własny koszt uczestniczyć w szkoleniu prowadzonym z wyłączeniem możliwości odbycia szkolenia z wykorzystaniem środków porozumiewania się na odległość, którego odbycie spowoduje zmniejszenie o 6 liczby punktów za naruszenie przepisów ruchu drogowego, określonych w przepisach wydanych na podstawie ust. 7 pkt 7. Szkolenia tego nie może odbyć osoba w okresie 1 roku od dnia wydania jej po raz pierwszy prawa jazdy.”,
b)	w ust. 7 w pkt 6 kropkę zastępuje się średnikiem i dodaje pkt 7 w  brzmieniu:
„7)	naruszenia przepisów ruchu drogowego, za które liczba przyznanych punktów podlega zmniejszeniu po odbyciu szkolenia, o którym mowa w ust. 6a.”.
