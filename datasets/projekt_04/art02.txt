Art. 2. W ustawie z dnia 5 stycznia 2011 r. o kierujących pojazdami (Dz. U. z 2024 r. poz. 1210 i 1544) wprowadza się następujące zmiany:
1)	w art. 7 w ust. 1:
a)	w pkt 2 po wyrazie „B1” dodaje się wyrazy „,B”,
b)	w pkt 3 po wyrazie „B1” dodaje się wyrazy „,B”;
2)	w art. 8 w ust. 1:
a)	pkt 3 otrzymuje brzmienie:
„3)	17 lat - dla pojazdów określonych w prawie jazdy kategorii B;”,
b)	po pkt 3 dodaje się pkt 3a w brzmieniu:
„3a)	18 lat - dla pojazdów określonych w prawie jazdy kategorii A2, B+E, C1 i C1+E;”;
3)	po art. 8 dodaje się art. 8a w brzmieniu: 
„Art. 8a. 1. Prawo jazdy kategorii B uzyskane po ukończeniu 17 lat a przed ukończeniem 18 lat uprawnia wyłącznie do kierowania:
1)	na terytorium Rzeczypospolitej Polskiej - do czasu ukończenia 18 lat;
2)	w towarzystwie pasażera siedzącego na przednim siedzeniu, w przypadku pojazdu samochodowego innego niż czterokołowiec - przez okres 6 miesięcy licząc od dnia uzyskania prawa jazdy, jednak nie dłużej niż do czasu ukończenia 18 lat. 
2. Pasażerem, o którym mowa w ust. 1, może być osoba, która spełnia łącznie następujące warunki:
1)	ukończyła 25 lat;
2)	posiada prawo jazdy kategorii B od co najmniej 5 lat i nie jest ono zatrzymane na podstawie art. 135 ust. 1 pkt 2 albo art. 135a ust. 1 pkt 2 ustawy z dnia 20 czerwca 1997 r. - Prawo o ruchu drogowym;
3)	nie podlegała zakazowi prowadzenia pojazdów w ciągu ostatnich 5 lat;
4)	nie znajduje się pod wpływem alkoholu lub środka działającego podobnie do alkoholu.
3. Wymogi określone w ust. 2 pkt 1 i 2 nie dotyczą instruktora lub egzaminatora.”;