Art. 3. W ustawie z dnia 14 października 2021 r. o zmianie ustawy o  transporcie drogowym oraz niektórych innych ustaw (Dz. U. z 2021 r. poz. 1997 oraz z 2022 r. poz. 1002) w art. 4 w pkt 34 otrzymuje brzmienie:
„Art. 103a. 1. Starosta z urzędu unieważnia kartę kwalifikacji kierowcy po uzyskaniu informacji o cofnięciu świadectwa kwalifikacji zawodowej, na podstawie którego ta karta została wydana, i informuje posiadacza karty o jej unieważnieniu. Informacja zawiera w szczególności datę unieważnienia karty kwalifikacji kierowcy.
2. Administrator danych i informacji zgromadzonych w ewidencji przekazuje staroście dane o cofniętych świadectwach kwalifikacji zawodowej, będących podstawą do unieważnienia karty kwalifikacji kierowcy albo unieważnienia wpisu w prawie jazdy kodu 95.”.
