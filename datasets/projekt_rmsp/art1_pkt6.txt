6)	po art. 9 dodaje się art. 9a i 9b w brzmieniu:
„Art. 9a. 1. Członkowie Rady Ministrów oraz inne podmioty właściwe do opracowywania projektów aktów normatywnych, programów i innych dokumentów dotyczących interesów przedsiębiorców oraz zasad podejmowania, wykonywania lub zakończenia działalności gospodarczej na terytorium Rzeczypospolitej Polskiej przedstawiają Rzecznikowi do zaopiniowania projekty tych dokumentów.
2. Termin do wyrażenia opinii, o której mowa w ust. 1, nie może być krótszy niż 14 dni od dnia przekazania projektu. Termin ten może zostać skrócony ze względu na ważny interes publiczny.
Art. 9b. 1. Mediacja, o której mowa w art. 8 pkt 2, jest przeprowadzana na wniosek.
2. Mediacja nie jest jawna, chyba że uczestnicy postanowią inaczej.
3. Mediację prowadzi Rzecznik lub upoważniony przedstawiciel Rzecznika.
4. Mediację przeprowadza się tylko w przypadku wyrażenia zgody przez wszystkich uczestników.
5. Z mediacji sporządza się protokół, który zawiera:
1)	czas i miejsce przeprowadzenia mediacji;
2)	imiona i nazwiska (nazwy) wszystkich uczestników;
3)	imię i nazwisko Rzecznika lub upoważnionego przedstawiciel Rzecznika;
4)	dokonane ustalenia co do sposobu załatwienia sporu;
5)	podpis Rzecznika lub upoważnionego przedstawiciela Rzecznika oraz uczestników mediacji, a jeżeli którykolwiek z uczestników mediacji nie może podpisać protokołu, wzmiankę o przyczynie braku podpisu.
6. Do mediacji w zakresie nieuregulowanym niniejszą ustawą stosuje się ustawę z dnia 14 czerwca 1960 r. – Kodeks postępowania administracyjnego (Dz. U. z 2024 r. poz. 572 oraz z 2025 r. poz. 769 i …).”;
