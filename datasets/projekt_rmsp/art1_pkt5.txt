5)	w art. 9 w ust. 1:
a)	pkt 6a otrzymuje brzmienie:
„6a)	żądać wszczęcia, jak również brać udział w toczącym się już postępowaniu w sprawach cywilnych z zakresu prawa pracy i ubezpieczeń społecznych, o których mowa w części pierwszej w księdze pierwszej w tytule VII w dziale III ustawy z dnia 17 listopada 1964 r. – Kodeks postępowania cywilnego (Dz. U. z 2024 r. poz. 1568 i 1841 oraz z 2025 r. poz. 620 i …), jeżeli stroną jest przedsiębiorca, który wyraził zgodę na piśmie na udział Rzecznika, oraz jeżeli Rzecznik brał udział w postępowaniu administracyjnym poprzedzającym to postępowanie sądowe – na prawach przysługujących prokuratorowi;”,
b)	po pkt 6a dodaje się pkt 6b i 6c w brzmieniu:
„6b)	żądać wszczęcia, jak również brać udział w toczącym się już postępowaniu w sprawach cywilnych z zakresu ochrony konkurencji i konsumentów oraz w sprawie praktyk nieuczciwie wykorzystujących przewagę kontraktową, w sprawach z zakresu regulacji energetyki, w sprawach z zakresu regulacji komunikacji elektronicznej i poczty, w sprawach z zakresu regulacji transportu kolejowego oraz w sprawach z zakresu regulacji rynku wodno-kanalizacyjnego, o których mowa odpowiednio w części pierwszej w księdze pierwszej w tytule VII w dziale IVa, IVc, IVd, IVe i IVf ustawy z dnia 17 listopada 1964 r. – Kodeks postępowania cywilnego, jeżeli stroną jest przedsiębiorca, który wyraził zgodę na piśmie na udział Rzecznika, oraz jeżeli Rzecznik brał udział w postępowaniu administracyjnym poprzedzającym to postępowanie sądowe – na prawach przysługujących prokuratorowi;
6c)	wnosić skargę kasacyjną, na podstawie art. 3981 ustawy z dnia 17 listopada 1964 r. – Kodeks postępowania cywilnego;”,
c)	w pkt 10 kropkę zastępuje się średnikiem i dodaje się pkt 11 w brzmieniu:
„11)	opracowywać i przedkładać właściwym członkom Rady Ministrów oraz innym podmiotom właściwym do opracowywania projektów aktów normatywnych propozycje w zakresie projektów aktów normatywnych dotyczących interesów przedsiębiorców oraz zasad podejmowania, wykonywania lub zakończenia działalności gospodarczej na terytorium Rzeczypospolitej Polskiej.”;
