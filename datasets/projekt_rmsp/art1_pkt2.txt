2)	art. 1 otrzymuje brzmienie:
„Art. 1. 1. Rzecznik Praw Przedsiębiorców, zwany dalej „Rzecznikiem”, stoi na straży praw przedsiębiorców, w szczególności poszanowania zasady wolności działalności gospodarczej, pogłębiania zaufania przedsiębiorców do władzy publicznej, bezstronności i równego traktowania, zrównoważonego rozwoju oraz zasady uczciwej konkurencji i poszanowania dobrych obyczajów oraz słusznych interesów przedsiębiorców. 
2. Ilekroć w ustawie jest mowa o przedsiębiorcach, rozumie się przez to:
1)	przedsiębiorców w rozumieniu art. 4 ust. 1 i 2 ustawy z dnia 6 marca 2018 r. – Prawo przedsiębiorców (Dz. U. z 2024 r. poz. 236, z późn. zm. ));
2)	osoby prowadzące pozarolniczą działalność, o których mowa w art. 8 ust. 6 pkt 3–4b ustawy z dnia 13 października 1998 r. o systemie ubezpieczeń społecznych (Dz. U. z 2025 r. poz. 350, 620, 622, 769 i 820);
3)	rolników w rozumieniu art. 6 pkt 1 ustawy z dnia 20 grudnia 1990 r. o ubezpieczeniu społecznym rolników (Dz. U. z 2025 r. poz. 197, 620 i 621).
3. Rzecznik w swoich działaniach uwzględnia w szczególności interes mikroprzedsiębiorców oraz małych i średnich przedsiębiorców w rozumieniu art. 7 ust. 1 pkt 1–3 ustawy z dnia 6 marca 2018 r. – Prawo przedsiębiorców.”;
